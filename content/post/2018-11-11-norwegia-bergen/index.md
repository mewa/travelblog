---
title: "Zimowy weekend w Bergen"
date: 2018-11-11T19:36:41+01:00
tags: [ "norwegia", "bergen", "fiordy", "zima"]
categories: [ "travel", "weekend" ]
draft: true
---

Idealny pomysł na klasyczny przedłużony weekend, od piątku do poniedziałku -- do Bergen wybraliśmy się w lutym.

<!--more-->

Drugie co do wielkości miasto Norwegii, zwane również bramą do fiordów, zachwyciło nas swoimi widokami oraz wspaniałą drewnianą architekturą. Szczególnie rzuca się w oczy kolorowa dzielnica Bryggen, z charakterystyczną zabudową tuż nad brzegiem wody.

<p>
    {{<img src="bergen027.jpg" title="Bryggen" alt="Drewniana zabudowa Bryggen" >}}
</p>

Miasto pośród siedmiu wzgórz -- jak sama nazwa wskazuje -- leży pomiędzy dziewięciowa wzgórzami. Isnieją spory odnośnie tego, o które siedem chodzi, jednak co do Fløyen -- wzgórza, na które się udaliśmy -- nie ma wątpliwości, że się do nich zalicza.

Na szczyt dostalismy się naziemną kolejką linową -- Fløibanen -- by zobaczyć piękną panoramę położonego nad fiordami miasta, z wysokości ponad 300 metrów.

<p>
    {{<img src="bergen031.jpg" title="Fløibanen" >}}
    {{<img src="bergen032.jpg" title="Fløibanen" >}}
    {{<img src="bergen033.jpg" title="Panorama Bergen" >}}
</p>

W sobotę wybraliśmy się na całodniową wycieczkę na fiordy. Zimą w odróżnieniu od okresu letniego jest zdecydowanie mniejszy wybór rejsów turystycznych, jednak ostatecznie udało nam się znaleźć przepiękną trasę.

Wcześnie rano udaliśmy na dworzec kolejowy w Bergen, skąd pociągiem pojechaliśmy do oddalonego o godzinę Voss. Jest to spokojna miejscowość, a zarazem popularny kurort narciarki.

<p>
    {{<img src="bergen00.jpg" title="Voss" alt="Voss" >}}
    {{<img src="bergen01.jpg" title="Voss" alt="Voss" >}}
</p>

Pół godziny w zupełności nam wystarczyło, by przesiąść się na autobus, którym dojechaliśmy do Gudvangen.

<p>
    {{<img src="bergen02.jpg" title="Droga do Gudvangen" alt="Droga do Gudvangen" >}}
    {{<img src="bergen03.jpg" title="Droga do Gudvangen" alt="Droga do Gudvangen" >}}
</p>

Tam wsiedliśmy na statek płynący do Flåm.

<p>
    {{<img src="bergen05.jpg" title="Gudvangen" alt="Gudvangen" >}}
    {{<img src="bergen04.jpg" title="Gudvangen" alt="Gudvangen" >}}
</p>

Trwający nieco ponad dwie godziny rejs dostarczył nam nieopisanych wrażeń. Niesamowite widoki, zachwycające fiordy i zamarznięte wodospady towarzyszyły nam przez całą drogę. Piękne krajobrazy rekompensowały stosunkowo mroźną aurę -- tak, że cały rejs spędziliśmy na pokładzie, bez wchodzenia do środka.

<p>
    {{<img src="bergen06.jpg" title="Fiordy" alt="Fiordy" >}}
    {{<img src="bergen07.jpg" title="Fiordy" alt="Fiordy" >}}
    {{<img src="bergen08.jpg" title="Fiordy" alt="Fiordy" >}}
    {{<img src="bergen09.jpg" title="Fiordy" alt="Fiordy" >}}
    {{<img src="bergen010.jpg" title="Fiordy" alt="Fiordy" >}}
</p>

Trasa biegła przez wpisany na listę UNESCO Nærøyfjord -- będący podobno najładniejszą odnogą największego norweskiego fiordu -- Sognefjord.

W niewielkim miasteczku Flåm, kończy trasę także 20-kilometrowa zabytkowa linia kolejowa -- słynna ze spektakularnych widoków. Godzinna podróż rozpoczyna się na wysokości 2m n.p.m., a kończy na 865,5m n.p.m., co razem składa się na jeden z najbardziej stromych kolejowych podjazdów na świecie.

Przyklejony do ściany pociąg powoli wspina się do góry, prowadząc przez tunele i mosty; z boku raz po raz widać przepaść.

<p>
    {{<img src="bergen012.jpg" title="Flåmsbana" alt="Flåmsbana" >}}
    {{<img src="bergen013.jpg" title="Flåmsbana" alt="Flåmsbana" >}}
    {{<img src="bergen014.jpg" title="Flåmsbana" alt="Flåmsbana" >}}
</p>

Po drodze zatrzymaliśmy się, żeby podziwiać wodospad Kjosfossen, który był akurat zamarznięty i cały przysypany śniegiem.

<p>
    {{<img src="bergen016.jpg" title="Wodospad Kjosfossen" alt="Wodospad Kjosfossen" >}}
    {{<img src="bergen017.jpg" title="Wodospad Kjosfossen" alt="Wodospad Kjosfossen" >}}
    {{<img src="bergen019.jpg" title="Wodospad Kjosfossen" alt="Wodospad Kjosfossen" >}}
</p>

Naszą podróż jedną z najbardziej urokliwych tras kolejowych świata skończyliśmy w miejscowości Myrdal, do której można dostać się tylko pociągiem.

<p>
    {{<img src="bergen022.jpg" title="Stacja kolejowa w Myrdal" alt="Stacja kolejowa w Myrdal" >}}
</p>

Gdy dotarliśmy na miejsce, nasz następny pociąg już na nas czekał. Droga powrotna do Bergen trwała nieco ponad dwie godziny i również serwowała nam przepiękne widoki.

W niedzielę jeszcze raz wybraliśmy się na wzgórze Fløyen -- tym razem pieszo. Trasa jest bardzo prosta, więc jest to świetny pomysł na spacer. Akurat spadł swieży śnieg, więc krajobraz się trochę odmienił.

<p>
    {{<img src="bergen026.jpg" title="Fløyen" alt="Fløyen" >}}
</p>

Warto także pójść -- szczególnie w godzinach porannych -- na targ rybny, ulokowany centralnie, zaraz przy nabrzeżu -- oraz przespacerować się uliczkami tego klimatycznego miasta.

Z całą pewnością dla nas była to wyjątkowa wycieczka -- Norwegia urzekła nas pięknymi, surowymi krajobrazami. Jest to kraj, do którego na pewno jeszcze wrócimy, warty do zobaczenia o każdej porze roku -- zimą śnieg zasypuje zielone łąki, a wodospady zastygają w lodowych formach, po ty by latem wszystko na nowo odżyło.
