---
title: "Zimowy weekend w Bergen"
date: 2018-11-11T19:36:41+01:00
tags: [ "norwegia", "bergen", "fiordy", "zima"]
categories: [ "travel", "weekend" ]
draft: true
---

Idealny pomysł na klasyczny przedłużony weekend, od piątku do poniedziałku -- do Bergen wybraliśmy się w lutym.

<!--more-->

Drugie co do wielkości miasto Norwegii, zwane również bramą do fiordów, zachwyciło nas swoimi widokami oraz wspaniałą drewnianą architekturą. Szczególnie rzuca się w oczy kolorowa dzielnica Bryggen, z charakterystyczną zabudową tuż nad brzegiem wody.

<img src="/img/bergen027.jpg" title="Bryggen" alt="Drewniana zabudowa Bryggen"/>

Miasto pośród siedmiu wzgórz -- jak sama nazwa wskazuje -- leży pomiędzy dziewięciowa wzgórzami. Isnieją spory odnośnie tego, o które siedem chodzi, jednak co do Fløyen -- wzgórza, na które się udaliśmy -- nie ma wątpliwości, że się do nich zalicza.

Na szczyt dostalismy się naziemną kolejką linową -- Fløibanen -- by zobaczyć piękną panoramę położonego nad fiordami miasta, z wysokości ponad 300 metrów.

<img src="/img/bergen031.jpg" alt="Fløibanen" title="Fløibanen" />
<img src="/img/bergen032.jpg" alt="Fløibanen" title="Fløibanen" />
<img src="/img/bergen033.jpg" alt="Panorama Bergen" title="Panorama Bergen" />

W sobotę wybraliśmy się na całodniową wycieczkę na fiordy. Zimą w odróżnieniu od okresu letniego jest zdecydowanie mniejszy wybór rejsów turystycznych, jednak ostatecznie udało nam się znaleźć przepiękną trasę.

Wcześnie rano udaliśmy na dworzec kolejowy w Bergen, skąd pociągiem pojechaliśmy do oddalonego o godzinę Voss. Jest to spokojna miejscowość, a zarazem popularny kurort narciarki.

<img src="/img/bergen00.jpg" alt="Voss" title="Voss" />
<img src="/img/bergen01.jpg" alt="Voss" title="Voss" />

Pół godziny w zupełności nam wystarczyło, by przesiąść się na autobus, którym dojechaliśmy do Gudvangen.

<img src="/img/bergen02.jpg" alt="Droga do Gudvangen" title="Droga do Gudvangen" />
<img src="/img/bergen03.jpg" alt="Droga do Gudvangen" title="Droga do Gudvangen" />

Tam wsiedliśmy na statek płynący do Flåm.

<img src="/img/bergen05.jpg" alt="Gudvangen" title="Gudvangen" />
<img src="/img/bergen04.jpg" alt="Gudvangen" title="Gudvangen" />

Trwający nieco ponad dwie godziny rejs dostarczył nam nieopisanych wrażeń. Niesamowite widoki, zachwycające fiordy i zamarznięte wodospady towarzyszyły nam przez całą drogę. Piękne krajobrazy rekompensowały stosunkowo mroźną aurę -- tak, że cały rejs spędziliśmy na pokładzie, bez wchodzenia do środka.

<img src="/img/bergen06.jpg" alt="Fiordy" title="Fiordy" />
<img src="/img/bergen07.jpg" alt="Fiordy" title="Fiordy" />
<img src="/img/bergen08.jpg" alt="Fiordy" title="Fiordy" />
<img src="/img/bergen09.jpg" alt="Fiordy" title="Fiordy" />
<img src="/img/bergen010.jpg" alt="Fiordy" title="Fiordy" />

Trasa biegła przez wpisany na listę UNESCO Nærøyfjord -- będący podobno najładniejszą odnogą największego norweskiego fiordu -- Sognefjord.

W niewielkim miasteczku Flåm, kończy trasę także 20-kilometrowa zabytkowa linia kolejowa -- słynna ze spektakularnych widoków. Godzinna podróż rozpoczyna się na wysokości 2m n.p.m., a kończy na 865,5m n.p.m., co razem składa się na jeden z najbardziej stromych kolejowych podjazdów na świecie.

Przyklejony do ściany pociąg powoli wspina się do góry, prowadząc przez tunele i mosty; z boku raz po raz widać przepaść.

<img src="/img/bergen012.jpg" alt="Flåmsbana" title="Flåmsbana" />
<img src="/img/bergen013.jpg" alt="Flåmsbana" title="Flåmsbana" />
<img src="/img/bergen014.jpg" alt="Flåmsbana" title="Flåmsbana" />

Po drodze zatrzymaliśmy się, żeby podziwiać wodospad Kjosfossen, który był akurat zamarznięty i cały przysypany śniegiem.

<img src="/img/bergen016.jpg" alt="Wodospad Kjosfossen" title="Wodospad Kjosfossen" />
<img src="/img/bergen017.jpg" alt="Wodospad Kjosfossen" title="Wodospad Kjosfossen" />
<img src="/img/bergen019.jpg" alt="Wodospad Kjosfossen" title="Wodospad Kjosfossen" />

Naszą podróż jedną z najbardziej urokliwych tras kolejowych świata skończyliśmy w miejscowości Myrdal, do której można dostać się tylko pociągiem.

<img src="/img/bergen022.jpg" alt="Stacja kolejowa w Myrdal" title="Stacja kolejowa w Myrdal" />

Gdy dotarliśmy na miejsce, nasz następny pociąg już na nas czekał. Droga powrotna do Bergen trwała nieco ponad dwie godziny i również serwowała nam przepiękne widoki.

W niedzielę jeszcze raz wybraliśmy się na wzgórze Fløyen -- tym razem pieszo. Trasa jest bardzo prosta, więc jest to świetny pomysł na spacer. Akurat spadł swieży śnieg, więc krajobraz się trochę odmienił.

<img src="/img/bergen026.jpg" alt="Fløyen" title="Fløyen" />

Warto także pójść -- szczególnie w godzinach porannych -- na targ rybny, ulokowany centralnie, zaraz przy nabrzeżu -- oraz przespacerować się uliczkami tego klimatycznego miasta.

Z całą pewnością dla nas była to wyjątkowa wycieczka -- Norwegia urzekła nas pięknymi, surowymi krajobrazami. Jest to kraj, do którego na pewno jeszcze wrócimy, warty do zobaczenia o każdej porze roku -- zimą śnieg zasypuje zielone łąki, a wodospady zastygają w lodowych formach, po ty by latem wszystko na nowo odżyło.
